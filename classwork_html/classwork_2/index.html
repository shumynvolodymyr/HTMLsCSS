<!DOCTYPE html>
<html lang="en">
    <head>
        <meta charset="UTF-8">
        <title>Wikipedia</title>
        <link rel="stylesheet" href="main.css">
    </head>
    <body>
        <div>
            <h1>Eminem</h1>
        </div>

        <div class="content-text">

            <div class="infobox">

                            <div class="fn">Eminem</div>


                <img src="https://upload.wikimedia.org/wikipedia/commons/thumb/8/81/Eminem_-_Concert_for_Valor_in_Washington%2C_D.C._Nov._11%2C_2014_%282%29_%28cropped%29.jpg/560px-Eminem_-_Concert_for_Valor_in_Washington%2C_D.C._Nov._11%2C_2014_%282%29_%28cropped%29.jpg"
                     alt="">

                <div class="fn-1">Eminem performing in November 2014</div>


                <div class="fn-2">
    <p>Marshall Bruce Mathers III</p>
<p>October 17, 1972 (age 48)</p>
<p>St. Joseph, Missouri, U.S.</p>
</div>

            </div>

            <p>
                <b>Маршалл Брюс Метерз III </b>(англ. Marshall Bruce Mathers III; нар. 17 жовтня 1972, Сент-Джозеф,
                Міссурі,
                США); більш відомий під сценічним псевдонімом Емінем[8][9] (англ. Eminem; стилізовано як EMINƎM) —
                американський репер, музичний продюсер, композитор і актор. У 2000-х роках у Сполучених Штатах його
                творів було продано найбільше. Протягом своєї кар'єри він видав 11 альбомів, які посідали перше місце на
                Billboard 200 і п'ять синглів на Billboard Hot 100, які теж потрапляли на першу позицію. З продажами в
                США 45,1 мільйонів альбомів і 42 мільйонів треків станом на червень 2014 року, Емінем є другим за
                продажами чоловічим артистом епохи Nielsen SoundScan, шостим артистом за продажами в США і найбільш
                продаваним хіп-хоп артистом. Rolling Stone зарахував його до списку 100 найвеличніших артистів всіх
                часів, називаючи його королем хіп-хопу.
            </p>
            <p>
                Після свого дебютного альбому Infinite (1996) і Slim Shady EP (1997), Емінем підписав контракт з лейблом
                Доктора Дре Aftermath Entertainment, внаслідок чого здобув велику популярність в 1999 році з релізом
                альбому The Slim Shady LP, який приніс йому першу нагороду Греммі за найкращий реп-альбом. Його наступні
                два релізи: The Marshall Mathers LP (2000) і The Eminem Show (2002) стали всесвітньо успішними, кожен з
                них отримав діамантову сертифікацію продаж в США і також завоювали перемогу на Греммі в тій самій
                категорії, що зробило Емінема першим артистом, який виграв цю нагороду три рази підряд. За ними слідував
                Encore (2004), який отримав ще один критичний та комерційний успіх. Емінем пішов на перерву після туру в
                2005 році. В 2009 випускає шостий альбом під назвою Relapse. 2010 року видано сьомий студійний альбом
                Recovery, який здобув всесвітній успіх і став найбільш продаваним альбомом року так само, як The Eminem
                Show в 2002-му. Емінем отримав Греммі за обидві пластинки, Relapse і Recovery. 5 листопада 2013 року
                видав свій восьмий студійний альбом The Marshall Mathers LP 2, також відзначений премією Греммі, що, в
                загальному рахунку становить 15. Також 24 листопада 2014 року вийшла Shady XV — друга компіляція Shady
                Records. Восени 2016 року в своєму твіттері повідомив, що займається новим альбомом.
            </p>
            <p>
                На додаток до своєї сольної кар'єри Емінем є оригінальним учасником груп хіп-хопу Середнього Західу:
                Soul Intent і D12. Він також відомий своєю співпрацею з колегою в Детройті — репером Royce da 5'9" у
                дуеті Bad Meets Evil. Емінем заснував кілька підприємств, зокрема Shady Records (із менеджером Полом
                Розенбергом), який допоміг розпочати кар'єру таких артистів як 50 Cent. Також створив свою власну
                радіостанцію, Shade 45, на Sirius XM Radio. 2002 року Емінем знявся в напівавтобіографічній хіп-хоп
                драмі «Восьма миля». Він отримав премію «Оскар» за найкращу пісню до фільму, став першим реп-артистом,
                який виграв цю нагороду. Також з'явився камео в фільмах «Мийка» (2001), «Приколісти» (2009), «Інтерв'ю»
                (2014) і телесеріалі «Красені» (2010).
            </p>


        </div>

    </body>
</html>